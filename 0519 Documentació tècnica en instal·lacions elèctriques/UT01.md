UT01 - Identificació de la documentació tècnic-administrativa de les instal·lacions i sistemes:
==============================================================================




Índex
-----

+ Avantprojecte o projecte bàsic.
+ Tipus de projectes.
+ Documents bàsics. Índex general, memòria, annexos, plànols, plec de condicions, estat de mesuraments, pressupost, estudis amb entitat pròpia, entre altres.
+ Normativa. Tramitacions i legalització.
+ Certificats d'instal·lació i verificació.
+ Certificats de fi d'obra. Manuals d'instruccions.




1.- Avantprojecte o projecte bàsic
----------------------------------

En general estarà constituït per:

- Memòria
	+ Objecte
	+ Promotor
	+ Normativa
	+ Introducció i antecedents
	+ Usos i necessitats (Previsió de càrregues, tipus de serveis, etc.)
	+ Descripció de les noves instal·lacions (Punt de connexió en mitja, LSMT, traçat, càlculs i característiques MT, CT, Local, proteccions CT, PAT, Instal·lacions auxiliars, LSBT, traçat, càlculs i característiques BT, Escomeses, CGPs, CC, DI, DGMP, Instal·lacions interiors, etc.)
- Annexe de càlculs (càlcul demanda, potencia unitaria dels CTs, número i potència de CGPs, CGMP, seccions, cdt, Imax, dimensions tubs)
- Pressupost (pressupost i amidaments)
- Plànols (plànol de situació, plànol de demandes de potència, ubicació CGPs, plantes d'electricitat).




2.- Tipus de projectes
----------------------

A efectes de la seva tramitació podem torbar:

- Administratius: Descriuen suficientment l'obra per a obtenir les llicencies administratives però insuficient per a executar l'obra. Solen incloure memòria, plànols, estimació de pressupost, i alguns càlculs.
- Executius: Permeten executar l'obra inclouen PPT, ESS, estat d'amidaments, justificació de les solucions, plànols de detalls constructius, etc.

Segons la tensió:

- Baixa tensió
- Alta (o mitja) tensió

Segons la seva potencia, existeixen també diferenciacions. Tot i que aquesta potència no és un número constant i depèn d'altres factors.

Segons la seva funció:

- Enllumenat públic
- Centrals elèctriques
- Subestacions
- Centres de transformació
- Línies de distribució
- Local terciaris
- Industries
- Habitatges

Tot i no ser dos tipus de projectes, s'han de conèixer les diferències entre:

- Un Projecte
- Una MTD




3.- Documents bàsics.
---------------------
- Índex general
- memòria,
- annexos,
- plànols,
- plec de condicions,
- estat de mesuraments,
- pressupost,
- estudis amb entitat pròpia,
- altres.



4.- Normativa. Tramitacions i legalització.
-------------------------------------------

### 4.1.- Legislació i normativa

L'entorn legislatiu es nodreix de diferents orígens (UE, Estat, CCAA, conselleries, ajuntaments, i empreses). Cada un d'aquests emet les directives, lleis, lleis organiques, decrets, Reial Decrets, Reial Decret-llei, Reglament, Instrucció, Ordre, Circular i Ordenança.

Aquesta legislació es d'obligat compliment dins del seu àmbit d'aplicació i estableix un requeriments mínims. Si algun aspecte no es pot complir de manera justificada s'haurà de presentar una sol·licitud d'excepció davant l'òrgan competent, que haurà de ser aprovada abans de l'inici de les obres.

Trobem també l'entorn normatiu, que novament pot ser d'àmbit internacional (ISO, IEC), europeu(CEN, CENELEC) o nacional (AENOR, DIN, AFNOR), els quals emeten una serie de normes d'obligat compliment o no depenent de si son referenciades a texts legislatius. Tot i no ser d'obligat compliment es solen utilitzar, fins i tot en certs casos normativa i legislació derogada, sempre que no contradiguin la legislació vigent.

Dins de la legislació i normativa vigent d'obligat compliment podem trobar:

- **Real Decreto 842/2002, de 2 de agosto, por el que se aprueba el Reglamento electrotécnico para baja tensión y sus instrucciones técnicas complementarias ITC-BT-01 a 52**
- Real Decreto 337/2014, de 9 de mayo, por el que se aprueban el Reglamento sobre condiciones técnicas y garantías de seguridad en instalaciones eléctricas de alta tensión y sus Instrucciones Técnicas Complementarias ITC-RAT-01 a 23.
- Real Decreto 223/2008, de 15 de febrero, por el que se aprueban el Reglamento sobre condiciones técnicas y garantías de seguridad en líneas eléctricas de alta tensión y sus instrucciones técnicas complementarias ITC-LAT-01 a 09.
- Especificación Particular de Endesa Distribución NRZ101. Instalaciones privadas conectadas a la red de distribución. Generalidades.
- **Especificación Particular de Endesa Distribución NRZ002 – Especificaciones Particulares para Instalaciones de Distribución en Baja Tensión de Un≤1000V.**
- Especificación Particular de Endesa Distribución NRZ103. Instalaciones de enlace conectadas a la red de distribución. Consumidores en Baja Tensión.
- Especificación Particular de Endesa Distribución NRZ105. Instalaciones de enlace conectadas a la red de distribución. Generadores en Baja Tensión.
- Especificación Particular de Endesa Distribución NRZ001. Instalaciones de distribución en Alta Tensión de Un≤36kV.
- **Ley 31/1995 de 8 de noviembre, de Prevención de Riesgos Laborales (LPRL)**
- **Real Decreto 614/2001, de 8 de Junio, sobre disposiciones mínimas para la protección de la salud y seguridad de los trabajadores frente al riesgo eléctrico.**
- **Real Decreto 1627/1997, de 24 de octubre, sobre disposiciones mínimas de seguridad y de salud en las obras de construcción y modificaciones posteriores.**
- **Real Decreto 105/2008, de 1 de febrero, por el que se regula la producción y gestión de los residuos de construcción y demolición.**
- Reglamento Europeo de Productos de Construcción (UE) Nº 305/2011 por el que se establecen condiciones armonizadas para la comercialización de productos de
construcción.
- Real Decreto Legislativo 7/2015, de 30 de octubre, por el que se aprueba el texto refundido de la Ley de Suelo y Rehabilitación Urbana.
- **Código técnico de la Edificación**
- Real Decreto 1247/2008, de 18 de julio, por el que se aprueba la Instrucción de Hormigón Estructural (EHE-08).
- Ley 24/2013, de 26 de diciembre, del Sector Eléctrico.
- Real Decreto 1955/2000, de 1 de diciembre, por el que se regulan las actividades de transporte, distribución, comercialización, suministro y procedimientos de autorización de instalaciones de energía eléctrica.
- Real Decreto 1048/2013, de 27 de diciembre, por el que se establece la metodología para el cálculo de la retribución de la actividad de distribución de energía eléctrica.
- Real Decreto 1110/2007, de 24 de agosto, por el que se aprueba el Reglamento unificado de puntos de medida del sistema eléctrico y sus Instrucciones Técnicas Complementarias (Orden 12 de abril de 1999)
- Real Decreto 1164/2001, de 26 de diciembre, por el que se establecen tarifas de acceso a las redes de transporte y distribución de energía eléctrica.
- Real Decreto 2267/2004, de 3 de diciembre, por el que se aprueba el Reglamento de seguridad contra incendios en los establecimientos industriales.



### 4.2.- Tramitació, legalització.

Segons l'article 18 del REBT:


> **Article 18. Execució i posada en servei de les instal·lacions.**
> 
> 1.- Segons el que s'estableix en l'article 12.3 de la Llei 21/1992, d'Indústria, la posada en servei i utilització de les instal·lacions elèctriques es condiciona al següent procediment:
> 
> a) Haurà d'elaborar-se, prèviament a l'execució, una documentació tècnica que defineixi les característiques de la instal·lació i que, en funció de les seves característiques, segons determini la corresponent ITC, revestirà la forma de projecte o memòria tècnica.


És a dir que la elaboració de la MTD o el projecte es fa prèviament a la execució de l'obra. La MTD [[1]] ve a ser un document descriptiu del que es pretén fer però més simplificat que el projecte i només es vàlid per certes instal·lacions com per exemple els habitatges individuals.

El projecte el redacta un tècnic facultatiu, generalment un enginyer industrial o un enginyer tècnic industrial.

La MTD es emesa, signada i segellada pel un instal·lador autoritzat que treballi a una empresa instal·ladora.  Aquesta empresa haurà de complir els requisits de la ITC-BT-03 [[4]]. Es a dir que haurà de tenir el equips requerits, l'assegurança, el local, i almenys un instal·lador autoritzat; el qual a la seva vegada haurà de complir el punt 4 de la ITC-BT-03 [[4]].

Per altra banda el mateix article 18 segueix:



> b) La instal·lació haurà de verificar-se per l'instal·lador, amb la supervisió del director d'obra, en el seu cas, a fi de comprovar la correcta execució i funcionament segur d'aquesta.



Per tant l'instal·lador i el director d'obra (si va ser necessària l'elaboració d'un projecte), aniran verificant i supervisant que l'obra s'executa correctament.

Finalment, l'article 18 acaba dient:



> c) Així mateix, quan així es determini en la corresponent ITC, la instal·lació haurà de ser objecte d'una inspecció inicial per un organisme de control.
> 
> d) A la terminació de la instal·lació i realitzades les verificacions pertinents i, en el seu cas, la inspecció inicial, l'empresa instal·ladora executora de la instal·lació emetrà un certificat d'instal·lació, en el qual es farà constar que la mateixa s'ha realitzat de conformitat amb el que s'estableix en el Reglament i les seves instruccions tècniques complementàries i d'acord amb la documentació tècnica. En el seu cas, identificarà i justificarà les variacions que en l'execució s'hagin produït en relació amb el que es preveu en aquesta documentació. 
> 
> e) El certificat, juntament amb la documentació tècnica i, en el seu cas, el certificat de direcció d'obra i el d'inspecció inicial, haurà de dipositar-se davant l'òrgan competent de la Comunitat Autònoma, a fi de registrar la referida instal·lació, \[...]



Es a dir que acabada l'obra si així es requereix es realitzarà la inspecció de l'Organisme de Control Autoritzat (OCA), aquest document emès per una empresa independent garanteix que la instal·lació compleix normativa. L'instal·lador emetrà el certificat de instal·lació i el director d'obra emetrà el certificat de direcció d'obra (també anomenat fi d'obra) [[6]].

Depenent del tipus d'instal·lació es requerirà seguir un itinerari o un altre. Per a baixa tensió a Balears industria ha definit tres grups de tramitació [[2]], essent el més exigent el grup 1 i el menys el grup 3.

En el cas del **grup 3** per a la tramitació s'haurà d'adjuntar la següent documentació:

- Sol·licitud de tramitació signada [[3]].
- Certificat d'instal·lació signat i segellat [[5]].
- Memòria tècnica de disseny signada i segellada [[1]].

Tota aquesta documentació la pot emetre la empresa instal·ladora.

En el cas del **grup 2**, la memòria tècnica s'haurà de substituir per un projecte. I a més a la finalització de les obres s'haurà d'adjuntar també un certificat de final d'obra [[6]].

Finalment en el cas del **grup 1**, a part de la mateixa documentació del grup 2 s'haurà d'incloure un certificat d'inspecció d'un Organisme de Control Autoritzat (OCA).

### 4.3.- Petició de subministre

Per a realitzar una petició de subministrament es seguiran les instruccions de  la companyia distribuïdora. En el [següent document][9] es pot trobar una guia d'e-distribución la distribuïdora de les Illes Balears i a on se'ns requerirà certa documentació, com un plànol de l'emplaçament, o el càlcul de la potència del subministre segons la ITC-BT-10

El darrer pas es contratar una tarifa amb una compañia comercialitzadora, que de nou ens requerirà una documentació addicional com per exemple la cèdula d'habitabilitat, el registre a industria, o el certificat d'instal·lació.




5.- Certificats d'instal·lació i verificació.
---------------------------------------------

És un document que declara que qui ha executat la instal·lació és una empresa instal·ladora i inclou algunes dades de la instal·lació. A Balears, al 2023, no és un document excessivament complexe de omplir. La seva importància radica en allò que certifica ja que el certificat d'instal·lador declara que l'instal·lador ha verificat la instal·lació, que aquesta correspon al que indiqui la MTD o el projecte, que compleix la normativa vigent, que els materials no han sofert desperfectes i que segueix les prescripcions del fabricant.

Les verificacions a realitzar es troben a la UNE 60364-6:2017, o a la guia tècnica de la ITC-BT-05 [[7]] i les més habitual són, resumidament:

- Proves d'aïllament de tots els conductors de cables o de fils de la instal·lació fixa i entre les fases i terra.
- Proves de continuïtat i de conductivitat dels conductors de protecció, equipotencials i de connexió a terra.
- Proves de resistència d'elèctrodes de terra respecte a terra llunyana.
- Verificació de l'operació correcta dels enclavaments, si escau.
- Mesura de la resistència d'aïllament de sòls i parets, quan s'utilitzi aquest sistema de protecció.
- Comprovació de la secció de tots els conductors per a la seva adequació als nivells de curtcircuit imperants, tenint en compte els dispositius de protecció, els materials i les condicions d'instal·lació (en l'aire, conductes, etc.).
- Verificació que totes les parts exposades i les parts metàl·liques supèrflues tenen connexió a terra (en cas necessari).
- Comprovació de distàncies mínimes en els banys, etc.
- Mesura de la rigidesa dielèctrica.
- Mesura dels corrents de fuita.
- Comprovació de la intensitat de tret dels diferencials.
- Mesura de la impedància de bucle.
- Comprovació de la seqüència de fases.
- L'existència de mesures de protecció contra els xocs elèctrics per
contacte de parts sota tensió o contactes directes, com per exemple: l'aïllament  de les parts actives, l'ús d'envolupants, barreres,
obstacles o allunyament de les parts en tensió.
- L'existència de mesures de protecció contra xocs elèctrics derivats de la fallada d'aïllament de les parts actives de la instal·lació, és a dir, contactes indirectes. Aquestes mesures poden ser l'ús de dispositius de tall automàtic de l'alimentació com ara interruptors de màxim corrent, fusibles, o diferencials, la utilització d'equips i materials de classe II, disposició de parets i sostres aïllants o alternativament de connexions equipotencials en locals que no utilitzin conductor de protecció, etc.
- L'existència i calibrat dels dispositius de protecció i senyalització.
- La presència de barreres tallafocs i altres disposicions que impedeixin la propagació del foc, així com proteccions contra efectes tèrmics.
- La utilització de materials i mesures de protecció apropiades a les influències externes.
- L'existència i disponibilitat d'esquemes, advertiments i informacions similars.




6.- Certificats de fi d'obra. Manuals d'instruccions.
-----------------------------------------------------

Si ha sigut necessària la redacció d'un projecte, al acabar l'obra es precisarà de un certificat de fi d'obra. Aquest compleix la mateixa funció que el certificat de l'instal·lador, es a dir garantir que l'obra s'ha executat amb conformitat al projecte, i reglamentació vigent. Si a més el projecte hagués patit modificacions quedaran reflectides. I si aquestes modificacions excedeixen certa envergadura s'haurà de realitzar un modificat de projecte.

Finalment, l'instalador a part de fer entrega a l'usuari del certificat d'instal·lador, haurà de fer-li arribar un manual d'instruccions de la instal·lació elèctrica. Segons l'article 19:



> **Article 19. Informació als usuaris.**
> 
> Com a annex al certificat d'instal·lació que es lliuri al titular de qualsevol instal·lació elèctrica, l'empresa instal·ladora haurà de confeccionar unes instruccions per al correcte ús i manteniment d'aquesta. Aquestes instruccions inclouran, en qualsevol cas, com a mínim, un esquema unifilar de la instal·lació amb les característiques tècniques fonamentals dels equips i materials elèctrics instal·lats, així com un croquis del seu traçat.
> 
> Qualsevol modificació o ampliació requerirà l'elaboració d'un complement a l'anterior, en la mesura que sigui necessari.



Aquest material podria tenir els següents documents:
- Instruccions generals d'ús i manteniment. Aquestes poden partir de l'exemple que es pot trobar a la Guía Tècnica de l'articulat [[8]].
- Documents propis de la instal·lació
- Esquema unifilar de la instal·lació
- Croquis o plànols dels traçats de les canalitzacions, de les xarxes de terra i ubicació dels materials instal·lats (dispositius de protecció, interruptors, bases de presa de corrent, punts de llum, aparells d'enllumenat d'emergència, etc.)


Bibliografia
============

- \[1\]: https://www.caib.es/seucaib/ca/arxiuServlet?id=2427157 "Memòria Tècnica de Disseny"
- \[2\]: https://www.caib.es/seucaib/ca/arxiuServlet?id=4071915 "Grups de tramitació a les Balears"
- \[3\]: https://www.caib.es/sites/tramitacioudit/f/161900 "Sol·licitud de tramitació"
- \[4\]: https://www.boe.es/buscar/act.php?id=BOE-A-2002-18099#ib-3 "ITC-BT-03"
- \[5\]: https://www.caib.es/seucaib/ca/arxiuServlet?id=2427155 "Certificat d'instal·lació de Baixa Tensió"
- \[6\]: https://www.caib.es/seucaib/ca/arxiuServlet?id=2427140 "Certificat de fi d'obra"
- \[7\]: https://industria.gob.es/Calidad-Industrial/seguridadindustrial/instalacionesindustriales/baja-tension/Documents/bt/guia_bt_05_sep03R1.pdf "Guia Tècnica ITC-BT-05"
- \[8\]: https://industria.gob.es/Calidad-Industrial/seguridadindustrial/instalacionesindustriales/baja-tension/Documents/bt/guia_bt_rd_842_02_sep03R1.pdf "Guía Tècnica RD 842/2002"




[1]: https://www.caib.es/seucaib/ca/arxiuServlet?id=2427157 "Memòria Tècnica de Disseny"
[2]: https://www.caib.es/seucaib/ca/arxiuServlet?id=4071915 "Grups de tramitació a les Balears"
[3]: https://www.caib.es/sites/tramitacioudit/f/161900 "Sol·licitud de tramitació"
[4]: https://www.boe.es/buscar/act.php?id=BOE-A-2002-18099#ib-3 "ITC-BT-03"
[5]: https://www.caib.es/seucaib/ca/arxiuServlet?id=2427155 "Certificat d'instal·lació de Baixa Tensió"
[6]: https://www.caib.es/seucaib/ca/arxiuServlet?id=2427140 "Certificat de fi d'obra"
[7]: https://industria.gob.es/Calidad-Industrial/seguridadindustrial/instalacionesindustriales/baja-tension/Documents/bt/guia_bt_05_sep03R1.pdf "Guia Tècnica ITC-BT-05"
[8]: https://industria.gob.es/Calidad-Industrial/seguridadindustrial/instalacionesindustriales/baja-tension/Documents/bt/guia_bt_rd_842_02_sep03R1.pdf "Guía Tècnica RD 842/2002"
[9]: https://www.edistribucion.com/content/dam/edistribucion/formulariosnnss/Gu%C3%ADa_gesti%C3%B3n_suministros_ESPV2.pdf